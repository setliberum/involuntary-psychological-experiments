התאבדות בתוך טיפול - בפסיכותרפיה במתבגר מאושפז

יורם חזן

מחלקת מתבגרים ביה"ח איתנים

במהלך טפול באורינטציה פסיכואנליטית במחלקה למתבגרים, התרחש מפגש ייחודי בין מטופל של מנת לחיות היה חייב להרגיש מוות בתוך החווייה הסכיזופרנית, לבין מטפל שעל מנת להבין - היה חייב לחוות את מות המטופל - בתוך הטיפול.

החייאת עולמו הפנימי של המטופל והבנת הכוחות הפועלים בו באמצעות הפסיכותרפיה בתוך ה"מציאות הטיפולית" שבמחלקה, הוא הבסיס לטיפול באוריינטציה פסיכואנליטית במקרים של הפרעות עמוקות. מדובר במתבגר בן 17 שהגיע למחלקה בעקבות נסיון פגיעה בעצמו. הבן הצעיר בין 9 ילדים, למשפחה מבוססת מרובת ילדים מדרום הארץ. אחותו הבכורה התאבדה כשהייתה בת 18, הוא אז בן 4. אחות האב, מתה ממחלה ממארת באותו גיל (18) בארץ מוצא האב. בארנקו, נושא האב תמונות שתיהן. לבת קרא על שם אחותו.

במהלך הטיפול שוחזר המשבר, הפעם בתגובה לעזיבת המטפלת. נתאר בתמצית את השלבים העיקריים בטיפול, ובהרחבה את נקודת המשבר והמפנה סביב נסיון ההתאבדות שהתרחש בתוך הטיפול. האפשרות להבין את המהלך באה מתוך ההתרחשות המקבילה בצוות המחלקה - המטפל "הואשם" ע"י הצוות, כפי -שלא- התרחש בארוע המקורי.

ברמת התאוריה למדנו מהטיפול: א. על הדמיון והשוני בין המקרה אותו תיאר פרויד (שרייבר) לבין המתבגר בו טיפלנו. הבסיס להשוואה הוא נקודת המבט של ברגר אשר ראה במשבר הפסיכוטי של שרייבר, שחזור הכרחי של עבר ארומטי. ב. מתוך "ההתאבדות בתוך טיפול" ניתן היה להגדיר את שעובר על מטפל אשר המטופל שלו מתאבד המבך טיפול. כן התייחסנו לשני מאמרים נדירים הדנים בתגובות מטפל במקרים כאלו (ביון, גורקין).

נסכם את המקרה מתוך השאלה על מקום פסיכותרפיה במקרים דומים של מתבגרים בעת משבר, על רקע הפרעה עמוקה.

Bion, W.F. 1974. Brazilian Lectures - 2. Rio Sau Paulo

Breger, L. 1978. "Daniel Paul Schreber: From Maile to Female". Journal of the Americal Academy of Psychoanalysis. Vol. 6. #2, pp. 123-156

Gorkin. M. 1985, "On Suicide of One's Patient". Bulletin of the Menninger Clinic. Vol. 49, #1 pp. 1-9
